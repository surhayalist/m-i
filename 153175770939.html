        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>kararmış kontrfile ve antrikot</h1>
                    <p>Siyah pardösümle, arkamı dönüp gittim. Havada sert bir ışık vardı. Bulutları delen. Yeni kesilmiş kısa saçlarımın üzerindeki fötr şapkanın pardösüm üzerinde yarattığı sert gölgeden arta kalan patlak bir ense traşıydı yalnızca. Benden geri, arta kalan herşey bariz simsiyah. Ensemle uyumlu olan; beşiktaşın keskin, parlak fakat ışıksız asfaltı idi bir tek. Tüm o aydınlığın içinde kararlı ve kararlı olduğu kadar karanlık olan ise sırtımın silüeti iken, bir terkedilişin akabindeki terkediş ancak bu kadar gece olabilirdi, kavruk gün ışığının yakıcı belgesinde.<br/></p><p>O fotoğraf yıllar sonra elime bir posta ile geçtiğinde, terkedenin asıl terkedilen olduğunu idrak ettim. Terkedilen ilk olarak bendim zaten. Zaten fotoğrafa yansıyan siyahın hafifliği de burda saklıymış meğersem.</p><p>Terketmek “zorunda kalan”, ikinci terkeden yani, sorumluluk almadan arkasını bir kuş gibi dönebiliyormuş meğersem. Lakin, elinde analog varken herşeyin bittiğini söyleyen bir kadına sırtını dönüp vakit kaybetmeden patlıcana ve anasona koşmaktansa; yapılması olası daha zarif mimikler varmış. Sırt gövdeleştiğinde; gururun ansız boşalması ve egonun kırık ziyafeti sahneye çıktığında, bir daha terketmek de o kadar da hafif değil yani aslında.</p><p>Herşey bitince, ham hafifliğin doğası gereği, kameraya sırıtmadan ama gülümseyerek ilerlemek ve omuz bile atmadan geçip gitmekten bahsediyorum. Geri dönmek ve silüete dönüşmektense; ilerlemeyi tercih etmek, anın öldüğü o saniye parşömene bir yana bükülmüş dudak imzası ile -gülümseyerek yani- ilerlemekten bahsediyorum. </p><p>Bitmeye başladığına şahit olduğun, ötesine geçip bitmesinin bittiğini deneyimlemenden sonra başlayana -maddeye indirgenmeden- süblimleşmek yani. Gülümseyince havadaki ışık yumuşar çünkü. Tehlike savuşturulmuş olur. Ve terkedilmene rağmen terketmiyorsan eğer; yeni şiirin arifesinde, </p><p>mevcut şiir güzel biter. </p>
                
                
                
                
                
                
                                <div id="footer">
                <span id="timestamp"> November 14th, 2016 11:26am </span>
                                </div>
            </body>
        </html>

        