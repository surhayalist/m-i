        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <h3>istemli mahsur</h3>
<p>Kırmızı topuklu ayakkabılarıyla kaldırımda sakız çiğneyen bir fahişe. Arabama binmek istiyor. Kapıları kitliyorum, tam gaz yoluma devam ediyorum. Şehri fazlaca geçiyorum sonra. Ara bir yoldan giriyorum, bilmeden. Çok güzel bir yol, gerçekten. Nereye gittiğini bilmediğim bir yol, fakat. Hiç bitmeyeceğine emin olduğum bir yol. Yeterli kadar şarap, azami sayıda sigara. Gitar sololarından oluşan bir albümün hoparlörümden beynime yansıması, git gide daha da sıradanlaşan yolun bilinmezliğinin bana acı çektirmesi. Arabadan iniyorum artık, sonsuz benzinime rağmen. Her taraf ağaçlardan ve yarı yanan ıssız yol lambalarından ibaret. Bagajımdaki patlayıcılar (evimde yaptığım) ile bilinmezlik yolunda tekerleklerini döndürmemi isteyen arabamı patlatmam. Yolun sonundaki bilinmezliğe hiçbir zaman kavuşamayacağımı bilerek, arabamı patlatmam. Seni istemiyorum artık “yüce” sonuç. Şu ıssız yolun ortasında, kendime yeni yollar yaratmak istiyorum. Senin yolunu reddediyorum ilahi plan. Tıpkı seni reddettiğim gibi fahişe. İkiniz de aslında aynı bilinmezliğin kör meyvelerisiniz. Ve ben, etobur biriyim, hayatının acılarını yollarla tatmin eden. Dayanamayıp, arabasını yokeden.</p>
<p>Sonuc denilesi kavram, hiçbir şeye değmeyen bir illettir, o sadece vaadetmesini bilir. Bekletmesini.  Yeri geldiği zaman ise hiçbir şey olmamış gibi sigarasından duman almasını bilir. En yakın arkadaşlarıyla dertleşmesini bilir. Bunu kaldıramaz çünkü. Bu yükün altında ezilir. Susar, yabancılara. İkilemlerin tekilleştiremediği sevgisiz bir yaratık olmaya mahkumdur o. Karşısına çıkan tüm yabancı sevgilere kalbini kilitleyecek kadar mahkumdur o. Sadece ve sadece, mahkumdur o. Ne kadar adına şiirler yazılsa da, okumayı bilmez sonuç denilesi kahpe. Kırmızı topuklu ayakkabılarıyla kaldırımda ruhunu beş paralık şoförlere satar. Ve ruhunun gerçek sahibini bulduğunda, tabanları yağlamakta ustadır o. Bu yüzden, arabasına yapay ruhlu fahişe almaya yanaşmayan ben, sebepleri ve sonuçları bıraktım artık. Psikolojimi psikopatlığa iten klasik müzikler eşliğinde hiçliği beklemekteyim. Hiçliğin hiç fahişelik yapmayacağından emin olarak. Hiç olarak asla tanımlayamayacağımız sonucun kararsızlığından emin olduğu şu düzlemde. </p>
<p>Kadehlerde boğulmuş yaşlı bir karınca sarfetti son sözlerini artık. Geriye dönüş yok, yolun ortasındayken ben bu kadar…</p>
<p>İleriye gidiş ise,</p>
<p>katledildi,</p>
<p>özne</p>
<p>tarafından…</p>
                
                
                
                
                
                
                                <div id="footer">
                <span id="timestamp"> November 7th, 2014 2:46am </span>
                                </div>
            </body>
        </html>

        