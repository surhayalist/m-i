        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <p>violetemin</p><p>Çocukken şarap içersem kırmızı işerim sanardım. Şimdi ise, litrelerce suya rağmen, hala çok yanık bir sarı çalkalanıyor mesane meskenimde. Ne değişti ki. Biraz temiz hava, ılık bir duş ve temiz kıyafetler “şimdi”nin ilk 10 katmanını tazelese de, omuriliğimin en dibi hala karanlık mesela. Koyu mora çalan bir ışıksızlıktan üreyen yanık sarı ürik aslında ön belirtisidir koyuya moraran göz poşetlerinin, torbalarının. Şimdinin torbaları da bir başka. Çocukken içlerinde birkaç çeşit çips, kola, dövmeli sakız vardı. Torbalar karardı göz-altı gibi, tekel torbası gibi, 10dan sonra ayıp olmasın diye mavili memurlara, kırmızılarla (tbrg) donatıldı o siyah poşetler. Ortaya çıktı torbacılar. Hep kaçtım onlardan. Çocukluğumdan ne kaldıysa geriye, kabusum mu olucaktı cipssiz poşetler. Ana avrat küfrün iki kelam öncesi selamunaleykümken, nereye yok oldu merhaba oynayalım mı? Şuan var hala gerçi. Selamunaleyküm, oynayalım mı? Barbut, 101, hoşgil, batak. Su gibi ya görüntüsü, çeker içine boğana kadar seni. Farkındasındır; ya görürsün, ya da bop dersin. Hoop dersin aga, köşebaşında yok mu bizlik bi ince? İşin kötüsü, bunu yapan şimdinin 15likleri, işeyince kırmızı gelmeyeceğini geçtim, kimyasalın kanda çıkmayacağını bilen özentiler, sevgiden yoksun filizlenen. Çocuklar bile müptezel, müptolarsa hala daha çocuk. Barbut keser köşede 3 kuruşluk rızıkla ve hala morarmıyormuş gibi devam eder; bakmaya, aynaya.</p>
                
                
                
                
                
                
                                <div id="footer">
                <span id="timestamp"> October 10th, 2016 1:45pm </span>
                                </div>
            </body>
        </html>

        