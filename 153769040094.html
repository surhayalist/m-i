        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <p>Galiba oldukça bunalttı beni hayatımdaki bağlantılar. ucu soyulmuş şarj kablolarının temassızca güç verdiği teknolojik cihazlar gibi. Enerjinin düğüm noktaları cihazdan değil, şarj aletinden kaynaklı. En azından bahanem bu.</p><p>Ekose ve yünlü battaniyelerden geriye kalanın gece yarısı izlenmiş aptal bir futbol programı ve fiziksel boyuta evrilmiş uykusuzluk oluşu, güne güzel başlamak isteyen düzenli adamın ilk kopukluğudur. Kronikse eğer, kim bahsedebilir ki düzenden?</p><p>Kaçarcasına evden, kapıyı narince çarparım ve minibüse sürüklenirim. Minibüsün depresyonu meşurdur derler ya(!), ikinci kopukluğum 2 lira 40 kuruş verip arkaya yönelince nükseder. Herkesin soğuk suratlarını camdan dışarı nişan alması ve sarı direklerin arasından bana yönelen ölüm kokusu. Mantıksız ve çıplak. Napalm kadar portakallı ve Alibeyköy kadar yoğun.</p><p>Işıklarda inip sokağın tikelliğinden yalnızca birine dönüşünce, mekansız kalınca ya da algımca sınırsız varsayılan bir mekana tepeden düşünce,</p>
                
                
                
                
                
                
                                <div id="footer">
                <span id="timestamp"> November 28th, 2016 3:38am </span>
                                </div>
            </body>
        </html>

        