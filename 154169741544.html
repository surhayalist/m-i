        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>46+2</h1>
                    <p>Otobüste bir durakta beş ya da altı kişi inecekleri durağa yaklaşınca
kapıya yöneldiler, ve her birisi “nasıl olsa biri basmıştır” rahatlığıyla hiç
oralı olmadılar. Fakat kimse basmadı ve otobüs o durağı geçti. </p><p>Bense hiç oturmamıştım. Hep inecekmiş gibi, kapının yanaklarına
sürtüyordum kendimi. Ne zaman ya da hangi duraktan bindiğimi hatırlamamla
birlikte, ineceğim durağı da bilmiyordum. Ya da bilmezden geliyordum galiba.
İçten içe alışmıştım otobüse. Dışarda ne yapardım ki. Kararsızlık beni ayakta
tutuyordu. Ne oturabiliyordum, ne de inebiliyordum..</p><p>Otobüs her gün sayısız insanı içine alıp gece soğukta yalnız
başına sabahı bekleyendir. Eflatunu vardır, sarısı vardır, reklamlısı vardır.
Yeni ve eğlenceli gözükenler. Dinamik ve her yere gidebilirmiş gibi duranlar. Bir
de diğerleri var. Solmuş turkuaz veya yeşil boyalı olanlar. Emekli olamayan
ihtiyarlar. Ufoyu açıp karşısında battaniyeli ve çorbasız ölümü beklemektense,
yollarda harap olma mahkumları.  </p><p>Yeşil bir 48 otobüsünün içinde yaklaşık 2 ay geçirdim.
Durağa yaklaşınca o gün, içine adımı attığım anda onun acısını paylaşacağımı
hatırlıyorum bir tek; binmeden önceki hayatıma dair. Galiba o yüzden binmek
istememiştim ve aynı sebepten her gece bu otobüste uyumuştum. Sevişiyor muyduk
dersen, hayır, o yaşlanmıştı oldukça. Sadece ilgi. İlk kaldığım gece mutlu
etmek için baya bir akbil başmıştım. Öyle mutlu edebilirim sanıyordum.
Sonralarda bakiye bittiyse de önemi yoktu. Her gün kaç kişi akbili basıyordu.
Hiç önemi yoktu. O sevgi istiyordu. Ve tek yapmaya çalıştığım bunu gidermekti. </p><p>İlk bindiğim pazartesiden aylar sonra anlamıştım. </p><p>O sadece bir otobüstü&hellip; </p><p>Aylar sonra, ilk durakta indim.</p>
                
                
                
                
                
                
                                <div id="footer">
                <span id="timestamp"> December 7th, 2016 1:26pm </span>
                                </div>
            </body>
        </html>

        