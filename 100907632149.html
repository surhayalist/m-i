        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <p>YMVT1415</p>

<p></p>
<p>Dişlerinde demleme çay rengi kan olan bir güne daha başlıyorum. Diğer günlerden farklı olarak, dişlerini bembeyaz görmek istiyorum bugün senin kurgu. Balerinler gibi dans ediyor beynimin lopları. Nedensiz. Sahil şeridinde bisiklete binip temiz hava solumuş gibi, ketçaba batırılmış pattez kızartması gibi. Harkülade. Güçlü. Denklemin süregelen elemanları güzel bir kadının saçları kadar yumuşak. Kahvem var masada, arkadan jazz müzik çalarken. Dişler bembeyaz gözüküyor hala. Dediğim gibi, hiçbir neden yok. Mutluluk için bir sebebe gerek olmamalı zaten. Neden olsun ki? Bu yargıya varmam yıllarımı aldı, ve bunu içinde bulunduğum durumun tam tersini düşünerek keşfettim. Kutunun dışına attım kendimi. Karanlık mağaradan amazon aydınlıklarına karıncaları ayartarak kaçırdım felç bededimi. </p>
<p>Duygular alışkanlık yapar. Bir noktadan sonra onları karakterin yegane parçaları olarak adlandırmaya başlarsın. O duygu 88 Semih gibi hep köşede beklemektedir. Ve sen de bunun çok farkındasındır aslında. Bilirsin, onun kokusu sinmiştir omuriliğine. Bir kokudan kurtulmak için ise kokan şeyi daha güçlü bir kokuya maruz bırakman gerekir. Ya da temizlemen. Sifonu çekercesine. Genelde temizlemek şizofrenik bozukluklukla sonuçlanır. Bunu tavsiye etmem. Özellikle hastalarıma. Bu noktada parfümü değiştirmek yeterlidir, eski parfümün de hala daha orda olacağını bilerek. Onlar bilir ki, her koşulu kendileri yaratmıştır. Doğrudan veyahut dolaylı.</p>
<p>Karakterin ana sıfatlarını oluşturan kalıcı duygular benliklerde git gide büyürler. Gittikçe daha da erişmeye başlarlar, gökyüzüne. Yeter ki herhangi bir şekilde temeli atılmış olun, özne tarafından. Lakin bir kere atıldıysa eğer o temel- kalıcı olacak şekilde- sifon çekmek dışında yapılabilecek tek şey onu düzgün şekilde inşa etmeye çalışmaktır. Çünkü bu şantiyeden kaçış yoktur. Herkesin kendi şantiyesi vardır ve onu bitirmek tam tamına bir ömür sürer. Kim nasıl veya ne kadar yükseleceğine karar verebilir ki senin şantiyenin, eğer sen değilsen? Çok penceresiz, dolayısıyla karanlık katlarım oldu. Değiştiremem geçmişi. Bu yaşayan bir designdır. Yeni yapılandırmakta olduğum katlara ne tipte insan modellerini koyabileceğimi, nerelere kaç tane pencere koyacağımı, kime ne kadar alan bırakacağımı, içinin klasik mi delice mi minimalist mi döşenmesi gerektiğini değiştirebilirim ancak, şuan çıkmakta olduğum katları. Ben bir binayım. Her yaşım bir kat ve bazılarına istemeyerek merdiven tasarlamamak gerekiyor. Penceresiz bir binayı daha ferah ve aydınlık bir yapıya dönüştürürken genelde tek bir bütün gözükmeli, onu karşına alıp izlediğinde. Bilinçli aydınlığa geçmek için başta zifir karanlıktan geçmek gerekiyor. Bilge aydınlık. Henüz uzağım. Boy vermeye kalksam boğulurum. Hala karanlık ve soğuğum.</p>
<p>Bir şaheser, karanlıktan uzayan aydınlığa. Bir tasarım, yaşanmışlığın geleceğe göz kırptığı ve bir insan, kendini bir bina olarak tasvir edebilecek kadar soğuk. </p>
<p>Kendimi çürütmezsem, yaşayamam.</p>

<p>———————-</p>

<p>VİZONTELE</p>

<p>Koltuk ve bir ekran. Hareket eden tek şey gözler, bir bedende. Bazen eller ve dudaklar da katılıyor gözlere. Çok ama çok bazen. Ağzını arada kendi dahi duymadığı mırıldanmaları oluşturmak ya da duman alıp vermek adına kulanıyor. Elleriyle yaptığı ise sırtını kaşımak için veya sigarayı içebilmek için gereken en minimal hareketleri meydana getirmek. Genele vurduğumuzda ise hareketsiz sayılabilinecek türden. Tepkisiz. Herşey olup bitiyor. Ekranda binbir türlü olay gösteriliyor, özel bir sistemle zorla açık tutması istenilen paslanmış çinko yeşili gözleriyle tanık oluyor, donuk donuk. Göz kapakları yarının da altına düşmüş. Uyumak nedir bilmez ama gene de, yıllardır o koltukta öylece durmasına rağmen. Git gide enerjisini kaybetmiş. Hissizleşmiş. İzlediği görüntülere en başta çok ağır tepki verdiği; fakat sonraları zaman geçtikçe daha az küfür ettiği, daha az ağladığı kayıtlarda mevcuttur. </p>
<p>Düz çizgili yeşil kadife bir koltuk o insanın geçmişi, şimdiki ve gelecek zamanı olmuş durumda. Ekranda geçen görüntülerden yola çıkarak tutkuyu, tekne kiralayıp gittiği bakire koylarda içtiği rakıları, sevgiyi, suyunu kendi içinde hapsetmiş bir deniz mezgitini, kadınların kokularını, babasının uzun sigarasını içine çekerken yüzünde oluşan efkar dolu mimikleri nadiren anımsadığını düşünürsek, düz çizgili yeşil kadife koltuğun aslında iki zamandan oluştuğunu söyleyebiliriz. Birincisi yaşanılmış geçmiş zaman; ikincisi ise hala yaşatılmak istenen geçmiş, şimdiki ve gelecek zamandan oluşan. Artık hissetmeyen bir “kimse”, emin olunuz ki liseden çıktığı sağanak yağmurlu bir Moda gününde terkedildiği anda taş zemine nazır hissettiği kapana kısılmışlığı yaşatmak ister zihninde. Yaşamak ister bir daha. Bir histir o en azından. Yaşayamaz. Bilir. Hissetmek ister yeniden. Koltuğun karşısındaki ekranda bu anıyı görmek istemez. Sadece gözlerini kapatıp hatırlayabildiği detaylarıyla bir daha akmasını ister gözyaşlarının içeriye, o akşamüstündeki sağanak yağmuru gibi Moda’nın. Sonra gözleri ekrana kayar. Onun için “hayat” devam ediyordur orada. Çizgifilmleri ezberlemiş olsa da, bakar ekrana donuk donuk. Beyni tembelleşmiş olmalı. Aptallık bağımlısı eski bir ozanın koltukta geçirdiği vakitler onun ölüm fermanına kadar sürecektir. Bunu o da biliyor olmalı. Belki de unutmuştur. </p>
<p>İsyan etmek ister herşeye. Edemez, susar. Gömülür koltuğa, o gücün kendinde olmadığını bilerek. Bekler ki dünya isyan etsin ona. Nafile. Dünyanın sansürlediği ve sonra unuttuğu bir şair. Toplumun otoritelerinin heba ettiği bir beyin. Bir koltuk. Ve bir de ekran. </p>
<p>Eskiden unutmak istediği kadınları hatırlamak ister. Bazen hatırlar da. Gözlerinde tek damla yaş, ağzında tembel bir mırıldanma. Unutur gene bir süreliğine. Beyni akmıştır ekranın piksellerine.</p>
<p>Babasının ona sopayla vurduğunda oluşan morluklara parmakla bastırdığında yaşadığı acıyı bir daha yaşamak ister. Hissizdir o. İstese de yaşayamaz.</p>
<p>Hayatın ağacını hissetmek ister. İmal edilmiş her televizyonu ve her düz çizgili yeşil kadife koltuğu parçalamak ister. Terkedilmek ister. Kaybolmak ister. Yapamaz. Ölmek ister. Onu bile yapamaz. Yapabildiği tek şey koltuk-ekran-sigara arafının tam ortasında hiç gelmeyeceğine inandığı ölümü beklemektir. Ola ki geldi, ölümü hissedeceğine inanmıyor.</p>

<p>———————</p>
<p>SİNEK</p>

<p>İtaf edilmiş yazılar, itiraf edilmemiş yalnızlıklar. </p>
<p>Sinekler uçuyor dünden kalan rakının yanında duran birkaç otlu bitki çayının etrafında. Onlar da içindeki bala aldanıyorlar. Rakının ve çayın zehir gibi ağır kokusu dururken, balın küçük aromasına vuruyorlar kendilerini. Pink Floyd’un instrumental sololarına düşer gibi düşmüşler bala. Ufacık bir tatlı tadı düşlemek için çekilebilecek acıları sırtlama sorumluluğuna hazırlar değillerdir, kör olmuş gözleri, körelmiştir algıları. Sineklerin en büyük şansı budur. Mutlu ölürler. O bal tabağının içine girdiklerinde boğulacaklarını bilmezler. Belki bu tutkunun onları ölümsüz yapacağını zannederler. Ama yapışık kalırlar ve çıkamazlar. İnsanoğlunun en büyük şansızlığı budur. Farkındadır öleceğinin. O bal tabağına girerse o bal bataklığında can vereceğini bilir. Bunun çelişkisini yaşar. Ne kadar direnirse dirensin, sonunda hep o  tabağın içinde hareketsiz ve boğulmakta bulur kendini.   Ve bile bile ölüme gitmek onun egosunun kaldıramayacağı bir gelecek olsa da, bal tabağının dışındaki herşeyin ölümden daha ölüm olduğuna kandırmıştır kendini. </p>
<p>Uzun zaman hayaller kurarsın. Çoğu zaman buna cesaret edemezsin. Cesaret ettiğinde ise hayalini yaşarsın genellikle. Ama bu kısa sürer. Hayal etme süresini, sonrasında ölümün beklediği hayali yaşama süresine oranlarsak 4 hatta 5 basamaklı sayılar elde ederiz. Sinek ne yapar? Bunların hiçbirini düşünmez. Görür, beğenir. İçine girip ölür. Bunu umursadığını sanmıyorum. Uçabilmeyi bir kenara koyup gözardı edecek olursak, sinekler bile insanlardan daha özgürdür. Balıklar daha özgürdür. Solucanlar daha özgürdür. Sonucu ne olursa olsun, o eyleme cesaret edebilmeleri onların özgürlüğüdür. Gelişmemiş beyinlerin 7 renkli görmesidir siyah gökkuşağını. </p>
<p>Ne olursan ol, düşünme. Bu bir düşünce önerisidir. Bu düşünceyi bile düşünme, sadece itaat et. Bırak, yüzünün gülmesine izin ver aptalca. Zaten biri sineklikle üzerine vurduğunda bunu anlamamış olacaksın. Gülücük dolu bordo kanlı bir pislik camda duracak işte öyle.</p>
<p>Sinekleşmeli insanoğlu…</p>

<p>————————-</p>

<p><a href="http://minimalideal.tumblr.com/post/100906105920/simitsiz-susam"><strong>simitsiz susam</strong></a></p>
<p>Kelimelerin dostu kelimeler<br/> İnsan düşmanı kelimeler<br/> <br/> Mavide aranan beden<br/> Yüzme bilmeden<br/> <br/> Deniz bile suskun artık<br/> Bu kadar insan içindeyken</p>
<p>—————————</p>
<p>Güzü yakaladım kokusunda saçlarının</p>
<p>omuzuma değdiğinde bir el</p>
<p>arkasında perdenin</p>
<p>değmesin dersim. sorsalar</p>
<p>arkadan ışık vurdu perdeye</p>
<p>kaldım kukla gibi</p>
<p>perdede şaşkın bir genç</p>
<p>votkalı bir palyaço dansı</p>

<p>ellerimi açamıyorum</p>
<p>varken içinde güzden bir iz</p>
<p>kenetlenmiş</p>
<p>vücut reddediyor kalbimi,beynimi</p>
<p>boşver dercesine bir küfür</p>
<p>dilimden dökülen</p>
<p>dışarı fırlıyorum hızl</p>
<p>nereye çöksem de</p>
<p>nerde hatırlamasam seni</p>
<p>ellerim doluyken bu kadar</p>
<p>gözüme çarpan kaldırım</p>
<p>bomboş</p>
<p>sanki kimse oturmamış daha önce</p>
<p>bomboş</p>
<p>birileri suretindeki kimseler oturmuştur belki</p>
<p>oturuyorum öncekiler gibi</p>
<p>sigaranın dumanlı türküsü kulaklarımda</p>
<p>o kadar</p>
<p>kahkaha sesi yok</p>
<p>harman kalmış olmalıyım</p>
<p>ellerimi açıyorum</p>
<p>uçuk gidiyor tek fırtta o güz</p>
<p>kozasını yırtmış kelebek gibi</p>
<p>uçup gidiyor</p>

<p>gene tutamadım o’nu</p>
<p>şu eski kaldırımda</p>
<p>gözler yaşsız</p>
<p>gene ağızda terbiyesiz bir küfür</p>

<p>sakallarım cuma gibi uzuyor</p>
<p>geçen cumartesinden beri</p>
<p>tam bir hafta olmuş </p>
<p>bakıyorum yerlere, ıslak</p>
<p>nadir yakalanan sevgi</p>
<p>kaldırımı ağlatıyor</p>
<p>benim kupkuru kalmış gözlerim</p>
<p>kaldırım bile ağlıyor</p>
<p>benim yalnız kalmış yanaklarım</p>
<p>kupkuru kalmış dudaklarım</p>

<p>uykusuz bir serseri yerde oturuyor</p>
<p>çok uykusuzum</p>
<p>yıkılmaman lazım</p>
<p>haketsen de yıkılmayı</p>
<p>geçmişinden dolayı sen</p>
<p>çok üzdün kadınları sen</p>
<p>çok ağlattın savunmasız kadınları sen</p>
<p>delikanlı değil daha bu ben</p>
<p>karmadan faturayı isteyecek kadar </p>

<p>sarı renk taksiye biniyorum</p>
<p>dayı baba fm’i açmış</p>
<p>mırıldanıyor depresyonu dudaklarından</p>
<p>hava gibi kırılıyorum bende paralel evrende</p>
<p>acı dolu gülümsemeyle </p>
<p>bana birşeyler anlatan bir taksici</p>
<p>taksimetre işledikçe daha da konuşuyor</p>
<p>para kazanmanın sesi bu olsa gerek</p>
<p>lakin ben hiçbir şey duymuyorum</p>
<p>sanki sağırım</p>
<p>ya da beynimde daha yüksek sesle birileri başka şeyler anlatıyor</p>
<p>geçmişe dair</p>
<p>bir kedicik ve onun yumuşacık kini</p>
<p>emin olduğu kararsızlığı</p>
<p>kör etti beni</p>
<p>ne yapsam bilemiyorum</p>
<p>taksici cevap bekliyor anlatrıklarına</p>
<p>tam her şeyin bir çöldeki kadar durgunlaştığı anda</p>
<p>yüzümde yalandan bir gülümseme</p>
<p>dinlediğimi zannediyor</p>
<p>2. kez başlıyo konuşmaya</p>
<p>bir bakıyorum</p>
<p>evdeyim</p>
<p>bok gibiyim</p>
<p>yatağıma yatıyorum ve</p>
<p>sonsuza kadar uyuyamıyorum.</p>

<p>———————————</p>

<p>beynimin şarap cephanelerinde monarşi</p>
<p>tek kadın sansürledi, kalan herkesi</p>
<p>istynalar boyunca sayısız kuru lakırtı</p>
<p>lakin iktidar duymama izin vermiyor</p>
<p>şimdi ihtiyar farksız üç maymundan</p>
<p>her yerime muzlar tıkandın sen</p>
<p>farkındayım, kalbim bile muzlu süz pompalıyor</p>
<p>ben senin kabuğuna basıyorum</p>
<p>kayıp düşüyorum.</p>
<p>kimse gülmüyor.</p>

<p>devirebilir mi acaba seni</p>
<p>fransız devrimi</p>
<p>Keşke!</p>

<p>özgürlükçü olduğum için</p>
<p>giyotine götürdüler beni</p>
<p>muzkolik maymunlar</p>

<p>orman devrimi yakındır, bekle</p>
<p>ama nası naasıll yapılır muammma</p>
<p>velvet underground kapağında olsan da</p>
<p>yıkacağım seni banana republic!</p>
                
                
                
                
                
                
                                <div id="footer">
                <span id="timestamp"> October 25th, 2014 9:49am </span>
                                </div>
            </body>
        </html>

        