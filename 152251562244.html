        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>24.10.2016</h1>
                    <p>Kafamın içinde dönüp duran bir düşünce var. Tek cümle. Kendime ilk söylediğimde bu cümleyi, bilinçli olarak söyledim. Ama aslında hep orda kamufleydi. Olmasını istediğim bir durumun rezonansı var cümlede. Ama öyle emir kipleri ya da diktatör-vari söylemler yok cümlede. Çok naif ve oldukça tevazulu. Çünkü kafamda döndüreceğim ve beynimin en dışından başlayarak kalbimin en temeline kök salacak o cümle taneciğinin ne kadar tehlikeli bir deney olduğunu farketmemle hem cümleyi, dolayısıyla durumu da yumuşattım. Havadan gelen topa kontrolsüzce vole vurup abanmak yerine, göğsümde hafifçe yumuşattım ve ayağımın içiyle yuvarladım yani. İki şey oldu. Birincil, keskin bilinçaltı dürtüsünü ödünç alıp, bilince verip onu evcilleştirerek bilinçe geri teslim edince; hırsım kayboldu, kibarlaştım. Durum fluluğunu yitirdi ve aşırı duyguları salıp, önümdeki patikayı daha ferah görebilmeyi başladım. Ben değişince yani, yol da değişti. Başıma gelenler de. Hırs ve sinirli istediğim şeyi törpüleme zanaatine başvurarak gerçekleştirme mucizesine şahit oldum. Yani benim de evcilleşmem yanı sıra, yeni cümlenin ahenkle yankılanmasından üç vakit sonra cümlenin manası somutça ve bir tesadüf sonucu (!) beden buldu. Ve o kadar doğal akışa aitti ki, hiç bir zorlama barındırmazca denizanası gibi süzülüyordu bu durum. Kaderimi tasarladım bir noktada ve onu tasarlamak da kaderimdi belki.</p>
                
                
                
                
                
                
                                <div id="footer">
                <span id="timestamp"> October 24th, 2016 11:55am </span>
                                </div>
            </body>
        </html>

        