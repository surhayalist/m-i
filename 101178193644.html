        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <p>bulantı- sayfa 68</p>

<p>Tecrübeler. Şimdiki zaman ile geçmiş zamanın kendi içindeki kurgusal dilemmalar. Yaşanılanların kaydedildiği beyinde zaman geçtikte yaşanmışlıkların benliğe verdiği hissiyatların yegane unsuru olan tüm renklerin daha dolgun, daha çığırtkan kesilmesi. Demirin paslanması gibi. Fakat, aksi yönde. Demirin gün geçtikçe altına çalması. Şarap misali. </p>
<p>Anılar terbiyesizdir. Benlik iyi bir anının en olağanüstü yönlerini, kötü bir anının en rezalet yönlerini kabul etmeye başlar sadece, geriye dönüp bakıldığında o anılara dair izler büyük ve kalıcıdır hatırlandığında. Diğer detaylar unutulmuş belki. Ya da hatırlanmak istemezler. Anlatılmak istemezler özellikle. Geçmiş zamanın elleri yakan veya dişleri beyazlatan ilüzyonu burdan doğar. Şimdiki zamanın boynu bükük mizacını da anlamak mümkünleşiyor. </p>
<p>Bir akşam yemeği üzerinden hatrı sayılır derecede vakit geçtikten sonra ya şarabın ne kadar muazzam olduğunu hatırlarsın, ya da yemeğin ne kadar hayalkırıcı olduğunu. Bu fotoğrafın ileri zamanında, o geceyi nasıl nitelediğin hangi ögeyi hatırlamak istediğinle ilgilidir. Ya da hangisinin daha güçlü olduğu. İkisini aynanda hatırlayamazsın. Beynin buna yanaşmaz. </p>
<p>Herkes herşeyi hatırlamak istediği gibi hatırlar. Kişinin bir insan veya bir araba debriyaj kutusu, bir peynirli poğaça üzerindeki düşünceleri temelde nesneden bir noktada ayrılır ve direk olarak özneyle kesişir. Bu yorumdur. Öznelliktir. Gerçeklikte öznellik yoktur. Geçmiş zaman dillere döküldüğü zaman, beyine düştüğü zaman öznelleşir, gerçek olmaktan çıkmıştır çünkü. </p>
<p>Masallar sandığımız kadar güzel değildir. Anlatanın gerçeği hayalgücüyle ne denli harmanladığı ve kendi hayalgücünü ne denli anlatılası boyutta gerçek sandığı ile alakalıdır.</p>
<p>Aşk sandığımız kadar özel değildir. Kadınlar veya erkekler, farketmez. Karşıdaki insanla yaşadığın anıları hangi boyutlarda uydurduğun ve buna ne kadar inandığınla ilgilidir. Aşk, onu yaşamaya psikolojisi elverişli olanların kapısını çalar. Aşk, ruhsal bozuklukta üreyebilen bir bakteridir. </p>
<p>Ütopya diye bir düşüncesel tasarım varsa eğer, bunun geleceğe ya da paralel evrenlere bahşedilmesi oldukça mantık dışıdır. Çünkü yaşanılan bir geçmiş ikinci kez düşünüldüğünde abartılmıyorsa, başka hiçbir şey abartılamaz. Geleceğe duyduğun umut, geçmişte yaşadığın anılardan alır köklerini. Öylece dallanıp budaklanmaz. Lakin, geleceği kendince abartabilirsin. Onun hakkında hayaller kurabilirsin. Kendinin bu şekilde olmasının sonucunu paralel evrenlerle çözmeye çalışabilirsin. Ütopyalar kurabilirsin. Oldukça basit bunların hepsi, sadece geri dönüp hatıra defterini simli kalemlerle boyaman gerekir.</p>
<p>———————————————</p>

<p>KÜMESLERDE DİN</p>

<p>Kümeste her 9 tavuk başına bir horoz düşmelidir. Horozlar doğaları gereği playboydur. Bizim evde kümse olduğundan biliyorum, Cemil’i daha iki tane hatunla gezerken görmedim. Hep etrafında dostları var. Bu Cemil’in bu sıfatı hakettiğinin ve bu sıfatı taşırken etrafındaki kadınların ona saygı gösterdiğini gösterir. Kadınların saygısını kazanmanın özü günümüzde de, ilk çağlarda da, doğada da hep güçtür. Bu Cemil için gagalama yeteneği, senin için de paradır. Bu nahoş genellemeleri bir kenara öksürürsek, kümesimiz tam bir fuhuş cenneti. Dinlerin vaadettiği 40 huri düzeninin bir boyut altını horozlar farkında olmadan bu dünyada yaşıyorlar, istemsiz. Babamın onlara kurduğu küçük dünyada. Cemil babamın mesajcısı niteliğindedir ve kızılması gerekirse ona kızılır, çünkü Cemil’e kızmak demek tüm gözüken otoritelere bir tokat savurmaktır. Cemil ne kadar o kümesin agası olsa da, el elden üstündür. Full açıp gene de all-inde ortaya koyduğun tüm parayı kaybedebilirsin. Ve sonunda Dan Bilzerianın aksine; merdiven altındaki bir kahvenin tam ortasında, Martıları sevenler derneğinde sigarasına pişti oynayacak duruma düşmüş bile olabilirsin. Bu düştüğün durum, seni günümüz doğasının ayakkabısının sakız yapışmış tabanı ilan eder. Sende olmayan herşeyi güç olarak tanımlayabiliriz. Kadınları etkilemen - temelde- kümesteki en ufak tavuğun Cemil Christ’ı gagalaması kadar absürttür. En ufak tavuk bile olamayabilirsin bir kümesteki. Çünkü seni çoktan kesmişlerdir belki ve Eyüp’te arkadaşlarınla tavuk döner olarak yarım günlük -suicidal- bir işe başlamışsındır. </p>
<p>Ezikliğin bineural titreşim dalgalarını kulakların etrafında eyleme düşen her düşünceden toplamaya başlamıştır belki de. Bu yüzden ölmek istersin. Çekilmezdir. Ölemezsin. Kin üretir bünyen. Kimyasal kin, bıçak kadar keskin hormonlar. Etrafındakilere zarar vermeye oynarsın. Dengin olmayanların bünyelerinin dengesini bozarsın. Hormonlarının zehri saldığı iraden, ölüme sürükler sen. Cemil’e küfredersin sabahın 4ünde, kimse daha ü ü ürüüü bile dememişken. Cemil kalkar ve seni dövmeye başlar. Ölürsün. Sakat kalırsın. Mutsuz olursun. Bu basit eylemin günümüz toplumundaki karşılığı her türlü isyan olarak algılanabilir, insan açısından. Aileye isyan, inançlarının özündeki yaratıcıya (varsa?) isyan, hükümete isyan, lahmacunun içindeki az koyulmuş nar ekşisine isyan. Vesaire. Hep aktif olmak ve hayat arabasının tekeri kadar devirli dönmek. Dağa çıkarsın. Bomba koyarsın. Cemil’e kendince kafa atmaya çalışırsın. Lahmacunu getiren kuryeye aklınca bahşiş vermezsin. Herkesin sevdiği şirin ve aptal kıza çok ağır ithamlarda bulunursun. Sonuç olarak kendini tatmin ettiğini zannedersin. Rahatladığını zannedersin. Ama senin kümesin en küçük tavuğu olduğun için içinde senin varoluşunun sonuna kadar varolamaya devam edecek olan kompleks dinmez. Dindi zannedersin. Dinmez. Hele bir kendini diğer tavuklarla veya horozla kıyaslamayı bırakabilsen… </p>
<p>Senden daha dolgun kalçaları var diye, Cemil’le daha fazla vakit geçiriyor diye onun senden daha Hitler’in horozunun aradığı üst-horoz kavramına müsait olduğunu düşünmen belki sana dindirmen gereken hormonların pompasını yapmaktadır. Bırak bunları be adam! Be kadın! Be tavuk! Sunset’te spesiyel bir yemeğin ana kahramanı olmanla Eyüp’te 2.5 liraya ekmek arasında marul, turşu ve  bozulmuş domates ile birlikte satılman arasında hiçbir fark yoktur. İkisinde de gideceğin yer başta mide, sonra da kanalizasyondur. Bırak sifonu çektiğinde akan su götürüceği yere götürsün seni. “Pardon sifon  bey acaba beni şuraya bırakırmısınız? Ordan Sunsettten çocuklarla fareleri kesicez.” falan gibi bir zihniyet senin bok çukurundayken bile güzellik aramanla alakalıdır. Güzelliği bulamazsın. Onu ilk sefer kaybedersin ve doğru zaman geldiğinde o zaten seni bulur. Onu aramaya kalkman ise bulamamanla eşdeğerdir. Aradığında ve bulamadığında çok daha eskitirsin kendini. Göz çukurların serçe yuvasına dönmüştür. Bu şekilde harcama sana emanet edilmiş görevi. Yollarda koşarak eskit doğanın sakız yapışmış ayakkabılarının tabanını. Koş herhangi bir yere. Rahatla. Sindirildikten sonra bünyede, bırak su götürsün seni bir yerlere. Sana dayatılan değerlere bu kadar sahip çıkarsan, gerçek kapını çaldığında Cemil’e senin gıdıksız boğazını kesmesi için yalvarırsın. </p>
<p>Bazılarını istemek, bilmediğin bazılarını istememek anlamına geldiğinden ötürü; bilmediğin bazılarına kapatman demek kendini, sadece bazılarını isteyebilme zayıflığındandır. Daha iyisine inanamama halidir. İnanma, hiçbirine. Kendine inan. Parlıyorsun. Çirkinsin.  Ama olabilecek en güzelisin. Çarpık ve göz alıcı ışığını görmek istiyorsan, odanın ışıklarını söndür ve aynada gözlerine bak minik tavuk. Sabah 6’da görüşmek üzere. Veya öğlen 1de, tabağımda en azından…</p>
                
                
                
                
                
                
                                <div id="footer">
                <span id="timestamp"> October 28th, 2014 11:45am </span>
                                </div>
            </body>
        </html>

        