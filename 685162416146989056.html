        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>alzaia mfo</h1>
                    <p>Sele kapılmış tırnaklarım, tükürdüğüm ağzımdan. Yağmur da yok semtte ama insan oyması nehirler akar naviglide. Gölgemde gezer gölgem. Kötümserdir o, bazen de onun suretine bürünürüm biraz şarapla, iyimser olarak. Ya da bir kadın çığlığıyla, karanlıkta. Bulaşık makinesi çalkalar ragu soslu tencereleri ama ben hala daha otururum evde. Ve inan, çalkalayamaz beni hiçbir makine, evimden uzakta. Ay sonra içince türk sigarası, sakladığım ay boyunca, içinde bavulun. Çıplağım. Kahve bardağında iki saat önce mokapottan basincsal unsurlarla tahrik olarak bosalan napoli mali kahve vardı. Oldukca yanik, bit pazarlarinda satilan o olu insanlarin polaroid fotograflari kadar. </p><p>Şiir gibi. Çok ince bir zevk olmalı. Şimdiyse 2 euroluk sicilya şarabı. Dizi vardı laptopta. Sokaklarda insanlar. Bisiklet sesleri, kulağı yırtan silüetcesine. Saat doldu. Şuan sokaklar boş ve önümde yazı var sadece, yazdığım. Önümde şarap var yazdığım. Ay oldu kopalı evden, dolunay oldu, yarım ay oldu, yarım oldum. Tamamlanmam doldu ama yarımım hala. Diğer cüssem uçakta bir koltuk mu sadece? </p><p>Domates soslu bir tişörtle yer minderinde kanala karşı negroni içerken özgürlüğümü sorguladım ve kendimi 8le çarptım. Tıpkı euro gibi, benim fiyatımda o kadar yüksek burada. Değeri var tasarımın. Yaptıklarımın ve benim. Ama yok tasarımcının. Siyah kıyafetler.</p><p>Gölgelere güvenmekle mesulum. Karanlıklarda doğup solmuş kan kırmızısı sıvılar tüketerek. Komşular bulsun imzaritlerimi, benim küllüklerim  senin yerle temas ettiğin  yerler.  Benim memleketim senin sokakta öpüşemediğin yerler. Dirseğimdeki kanın tadı değişmiş olmalı, iklimden. Yaptığım resimler bile değişti. Çöplerde arıyorum kendimi, çöllerde, eldivensiz. Kim attı acaba beni küllüğe. Sadece turuncuyum artık ve ısım da düşük. 1 euroluk 8 tane sosisim var, hızlıca pişerler yüksek ateşte ama risotto başka. Düşük ateşte bolca ilgilenmek lazım. Geçen gün bir saat sürdü tüm tavuk suyunu yedirmem bir avuç pilava. Müthişti ama. Sonra maça gittim. Türkçe küfür ettim. Diğer göçmenler de kendi dilinde küfrettiler. En ucuz biletti orası. Forma alıp tom waits yazdırdım. 19 yıl sonra, benim şansıma, parma 30 metreden gol çaktı, bana.</p><p>Herşey akoru bozuk piyyano gibi. Galiba gömlek giymeliyim. Metrolarda tramvaylarda kaçağım. 50 euro cezası var aylık 20 olan biletin. Adil bir takas ama, gene de jant üstündeyiz. Bisikletle yayaların üzerine sürüyorum. Küfredenlere ise prego diyorum. </p><p>2 tane cannoli akşam yemeğim olabilir. Ya da sinyal bir aperotivo. Şarap içmeyi tercih ederim. Aperol değil. Bu arada rizotto pirinci gerçekten ucuz. 800gr 2 euro. Tl  ise yerlerde. Ben burdayım ama hala, merak etme. </p><p>Kumdan denizlerin seraplı kaptanından selam olsun.</p><p>Aleykümselam.</p>
                
                
                
                
                
                
                                <div id="footer">
                <span id="timestamp"> May 24th, 2022 3:49pm </span>
                                </div>
            </body>
        </html>

        