        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>10.07.2016</h1>
                    <p>-Öğretmenler, ebeveynler, gazeteler, televizyonlar hep ne kadar umutsuz bir dünyada yaşadığımızın resmini çizdiler ve burada sağ kalmayı öğrettiler. Hiç güzel bir dünya yaratma ders almadık. Bilinçli olmama rağmen üşengeçlik ile bununla yaşamaya alıştıysam suçlu sizlersiniz.<br/></p><p>-Ölümü tasvir edenlerden korktun hep. Ama ölüm yaşamın icadıdır, hem de en büyük icadı. Başta yaşamı (ki ölüm onun içinde) kutlamayanların sadece ölümü anlatmasına izin verdin ve üzerine onlara inandın. </p><p>-Gerçeklerden ve ruhunun aradığı süblime arzulardan hep kaçtın. Mıdern hayat sisteminin çarkında küçük bir diş olarak varlığını sürdürdün. İşine odaklandın, başarılı oldun. İhtiyacın olmayan nesnelerle ve sıfatkarka ruhunu sattın. Güzel sevişmelerin, tüm İrlanda viskilerinin arkasına saklandın. Sonra bahanelerle öz benini ve doğanın konçertosunu, içindeki Bir kuşu duymaz oldun.  Çok uzaklaştın hepsinden çünkü her el üstünde tutulan çakma değerin bağımlısı oldun.Gizlenerek kendinden ve gerçeklerden, içindeki öfke ve sihrin karnı büyüdü, peki doğum yaptığında o, kimlere sığınacaksın? Kendini bile sevmezken; nasıl seveceksin çocuklarını, köpeğini?</p><p>-Attığın her samimiyetsiz adımda parçalara bölünüyorsun. Her adımda egon daha da şişiyor. Parçalara ayrılmış ağlayan ruhun eroinidir ego. Göz boyar kaşar. “Ben”in arkasına saklanırsın. Ben’i ve kendini uyuşturarak mallaşırsın. Gerçeğin kapını çalmaması için tüm düzenbazlıkları yaparsın. İçinde kaçtığın parçalanmış “ben”, dışarıdan en büyük maskesidir modern narsistin. Dış ve iç arasındaki deri ve surat sahte ben’dir. Gerçek ben’e dönülmelidir. Onu onarmalı, üzerine yoğunlaşmalı ve tek parça haline getirilmelidir. Ancak öyle akacaktır sonsuzluğa, kendini yenileyen ama bir o kadar da statikleşen tek bir parça. Hatta öyle bir çağlayacak ki içinde, zaman ile onun aslında “sen” olmadığını, onun herkesin içinde saklanan sade bir huzur ve ışıldama olduğunu farkedeceksin. Senden daha büyük bu yüce ve evrensel şey yüzüne vuracak. </p>
                
                
                
                
                
                
                                <div id="footer">
                <span id="timestamp"> September 6th, 2016 2:15pm </span>
                                </div>
            </body>
        </html>

        