        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>46+2  +1</h1>
                    <p>İndiğimde
ıssız bir çölde gibiydim. Simsiyaha giyinmiş havada,  sabaha karşı, gözüme gelen tek aydınlık boş
taksilerin attığı selektörlerdi. Her selektörde tünelin sonuna geldiğimi
sandım. Hiçbiri tünel değildi ama ve hepsi geçip gidiyordu beni. </p><p>Maruz
kaldığım selektörler esnasında aklıma bir rüzgar esti. Uzun zaman hareket
halindeki bir şeyin içindeki hareketsiz olan benim için her şey neredeyse
durağandı; gerçekten duranlar dışında. Otobüsten inince, durağanın içinde
durağana evrilince, gerçekten duranlar dışında herşey hareketliydi. Midem
bulandı. </p><p>Unuttuğum
şeyler vardı. Yerçekimi kuvveti ve kürenin dönüş hızı. 9.8 ile 95 cm + kürenin
yarı çapını çarptıktan sonra elde ettiğim değeri de dönüş hızıyla çarparsam
gerçekten de durağan değildim. Ne yerinde durmuş ki bu güne kadar. Her şey
gidiyor. Leonard Cohen yeni öldü mesela. 
</p><p>Dünya
çok hızlı dönüyor. Olur da küre kaza yaparsa diye, durağın demirlerine sıkıca
tutundum ve bir yerlere gittiğini zanneden kamillere şans diledim. </p><p>Umarım
hep zannederler ve durmazlar. </p>
                
                
                
                
                
                
                                <div id="footer">
                <span id="timestamp"> December 7th, 2016 6:33pm </span>
                                </div>
            </body>
        </html>

        