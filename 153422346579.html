        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>soluken</h1>
                    <p>Ayaklarım çok ağır. Yürüyemiyorum. Sırtımdaki küpeştelerde istanbulun lanetini taşıyorum kibirli ve yavaş adımlarla. Kafamı kaldırıp da bakamıyorum ki kimseye. Anne tarafı da arnavut zaten, kaldırımlara baka baka devam ediyorum. İlerliyor muyum? Hayır. Arıyorum. Bulunca duraksıyorum birkaç saniye. Durmak bana iyi geliyor ama bulmaya yaklaşmadan duramıyorum.  Arada yaklaşıyorum ama asla bulamıyorum.</p><p>Viranda melun melun gezerken tek aradığım:  “sıkıcılığı ve somutu” tiz oğlu tiz bir darbe ile yırtan o <i>kimliksizin</i> şu evrene hüzmelenerek bıraktığı küçük izler ve izlerin rezonansı olarak hisler bütünü. O kadar nadirler ki. Zaten duyulabilir veya görülebilir birşey de değil. Uçucu bir 6. his gibi. </p><p>Tanımsız yırtıkları algılamanın biraz kıyısına gelmem için yapmam gerekenler: </p><p>1-maddeden kopmak.</p><p>2-kaybolmak.</p><p>3-düşünmemek.</p><p>4-ışıkları söndürmek.</p><p>5-aramayı bırakmak ve gelmesini beklemek (!)</p><p><br/></p><p>Sanki zaman durmuştu ve insanlar simülasyon olduklarını farketmişler gibiydi. Zaman da akıyordu aslında ama aşina olduğum notalarla değil. Ben yaşamadığım ve uçucu olduğum paranoyasına girince insanlar ölü bile değildiler. Hiç yoktular. Projeksyon. Toplum, içinde kılıcımla yara yara ilerlediğim tropikal bir yeşillik bütünü gibiydi sanki. Bu yol nereye gidiyor peki? Hiçbir yere. Olmayan diyara. Yokyer. Arada ama, karıncalar ya da fareler kaçışırken gözüme saliselik çarpıyorlar. Nadiren yani. Olay o işte.</p><p>Velhasıl, mucizeler gözle görülmez ya. Yücellik bir hissedilendir. Ya da karanlığı gözle göremezsin ya. Bir anda girip hemen geri çıkar. İzi kalır. Saatin veya insan metabolizmasının algılayamayacağı kadar süratli bir öpücük. Nerdeyse yok yani. Var ama; çünkü akabinde açtığı koridorlardan bahsediyoruz ve bu koridorlar zaten yönlendiricilere, pusulalara evriliyor. Kalpten kolyenin içinde ömür boyu taşımak istediğin bir vesikalık gibi. Anısı geleceği pembeymiş “gibi” tanıtır ve öyle devam ederiz.</p><p>Ben ise, koridorların ışık hızıyla çarpılan kapısını nesneleştirmek ve tanımak istiyorum. O yırtığı bulmalı. Sonra onun saf ve dinamik ruhunu ölümsüzleştirmeli. Ama imkansız. Olsun. Öyle ya da böyle,</p><p>kum saatinin bitmesine yakın onu ters döndürenlerden olmayacağım&hellip; </p>
                
                
                
                
                
                
                                <div id="footer">
                <span id="timestamp"> November 20th, 2016 5:40am </span>
                                </div>
            </body>
        </html>

        