        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>üçüncü dalga günlükleri 1</h1>
                    <p>Maviye boyamış kaşlarını, gözleriyse yere mi yoksa Allah’a mı bakıyor kuşkulu. Dolu sokağın içinde terkedenlerden birisi o, beni. Kuşkusu hiç yok, oldukça fütursuz ve kararlı bir gidişe sahip. Gözlerindeki gözlüklerden tanıyadım onu, sadece gittiğine şahit oldum ve maruz kaldım. </p><p>Filtre kahvem de geldi ama, o kadar gideni nasıl dengelesin ki lanet kahve. Oturmuş kahvemi içerken en değerli organımla anı fotoğraflamaya çalışıyorum ama; diafram ağzına kadar açık ve ben durağanım, kalan herşey flu. Mavi kaşları bile tanımsızlaşmış fotoğrafta; özgürlüğe uçan ve ortadan toz olan beyaz bir güvercin gibi. Mavi kaşlardan bahsediyorum. Nasıl net olamazlar değil mi? Eminim gözlüğün altındaki göz topcukları da kararlıdır, en az gidişi kadar. Arkasına bakmaması asıl erdem midir peki, kafasını bile çevirmezken.</p><p>Ben de mi kalkıp gitmeliyim acaba. Yanımda, sağımda, solumda, arkamda oturanları ben de mi terketmeliyim? Galiba hakediyorlar çünkü hiç çekici değiller. Çünkü oturuyorlar ve benimleler. Statikler. Giden her zaman daha çekici. </p><p>Özellikle de mavi kaşları varsa ve altındaki bebeklerin rotası muamma ise..</p>
                
                
                
                
                
                
                                <div id="footer">
                <span id="timestamp"> November 21st, 2016 4:12am </span>
                                </div>
            </body>
        </html>

        