        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>bozuk para</h1>
                    <p>Kırgın beden sabah yatağında, akık burnu sarı sarı, mendil gezgini komidinin buruşukça. Sert ve yumuşak iki mevsimin arasındaki kavgada kim vurduya gider beden, yan etkileri mahur ve solgun. Gün ağardı ama hava mavi hala ve hiç çıkasım yok yataktan; yakasım var okulu ve işi. Tembelliğin türküsü radyodan oluk oluk dolunca kulağıma, yaşanmamış gün yorganın içine düşük yapar. Dönüp dönüp kalkamıyorum işte. Kaldıranlarımız da olmuştu lakin. </p><p>Ah, bir çift elin tuttuğu mercimek çorbasından mahrum kalalı ya da baba ocağında yanan şöminenin içinde pelitle tutuşan sediri dökme demirle hırpalamayalı. Kaç vakit? Çocukluk sivilcelerim ve gökkuşağı renkli boğazlı kazaklarım şimdi nerdeler? </p><p>Hava kötü olunca küçükken, yağmurluğumu giyipte top oynamaya inerdim. Hasta olunca şimdiki gibi, zorla ıhlamur ya da tylolhot içirirlerdi. Yorgan ise, hiç ağır değildi, şu sıralar olduğu kadar.</p><p>Yastıklar sertleşti; havalar daha kapalı artık ve çorbalar ısıtamaz oldu boğazımı. Eskiden sevgi gördüğüm gözlere ise çok ağır birşey eklendi. </p><p>Ölüm.</p>
                
                
                
                
                
                
                                <div id="footer">
                <span id="timestamp"> November 21st, 2016 3:55am </span>
                                </div>
            </body>
        </html>

        